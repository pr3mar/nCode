<p>Апликацијата „nCode“ е изработена со цел да демонстрира неколку начини на шифрирање и дешифрирање на пораки, што значи дека целта е едукативна и спаѓа во браншата на едукативен софтвер.</p>
<p>Во рамките на оваа веб апликација се опфатени начини на шифрирање и дешифрирање на порака и тоа:</p>
<ul>
	<li>Цезарова шифра</li>
    <li>Метод на четири матрици</li>
</ul>
<img src="imgs/laptop.jpg" style="float:right" width="259" height="194" />
<p>Овие два метода спаѓаат во симетрични алгоритми за шифрирање и дешифрирање на пораката, чијшто принцип на работа е претходно објаснат во проектната задача.</p>
<p>За изработка на оваа веб апликација употребени се повеќе технологии и тоа: PHP5 за серверскиот дел, HTML5, CSS3, jQuery и AJAX за клиентската страна. Краток преглед на искористените технологии:</p>
<ul>
	<li><b>PHP</b> е бесплатен серверски јазик кој е дизајниран за развивање на веб апликации и изработка на динамички веб страни.</li>
    <li><b>HTML5</b> е новиот веб стандард кој воведува нови карактеристики и претставува вистински противник на технологиите кои развиваат анимации, како Flash, докажувајќи дека HTML е еден и единствен господар на web-от.</li>
    <li><b>CSS</b> (Cascading Style Sheets) е јазик кој се користи за обликување и опишување на документ кој е испишан во јазик за селектирање на елементи, како HTML.</li>
    <li><b>jQuery</b> е библиотека со готови функции испишани во JavaScript која го поедноставува клиентското скриптирање.</li>
    <li><b>AJAX</b> = Asynchronous JavaScript не е програмски јазик, туку начин на искористување на веќе постоечките стандарди. Претставува начин на разменување на податоци со серверот без да се вчитува страницата повторно.</li>
</ul>
<p>nCode се состои од една главна php датотека која ги повикува сите останати помошни датотеки по потреба. Во помошните датотеки спаѓаат скриптите во кои се испишани алгоритмите за шифрирање и дешифрирање на пораките на одреден начин. Во продолжение следат објаснувања за секој начин на кодирање поединечно.</p>