<p>Методот на четири матрици шифрира парови на букви, наречени диграфи, што значи дека се поотпорни на фреквентната анализа. За изведбата на овој метод потребни се и два клучни збора.</p>
<a href="imgs/matrici_polozba.png"  rel="lightbox[m4]"  title="Поделба на матриците"><img style="float:right" src="imgs/matrici_polozba_thumb.png" width="285" height="234"/></a>
<p>За да се шифрира една порака со помош на овој метод, потребни се четири  квадратни матрици од петти ред. Секоја од четирите матрици ги содржи сите букви од абецедата, освен буквата ‘Q’ која најчесто се прескокнува со цел да се 25 букви во матрицата. Горната лево и долната десно матрица се матрици исполнети со буквите од A-Z, а десната горе и левата долу се нарекуваат „шифрирачки матрици“ и се исполнети со измешани абецедни секвенци. </p>
<p>За да се исполнат шифрирачките матрици потребно е прво да се пополнат првите полиња со буквите од клучниот збор, првиот во горната десна, вториот во долната лева матрица, на тој начин што секоја буква од клучниот збор ќе биде застапена само еднаш. На пример „МАТЕМАТИКА“ ќе биде „МАТЕИК“.</p>
<p>Шифрирањето се изведува на тој начин што пораката се дели во диграфи, пример: <br>
Пораката „Ova e mojata poraka“ ќе биде претставена како:<br>
OV AE MO JA TA PO RA KA<br> </p>
<a href="imgs/matrici_kd.png"  rel="lightbox[m4]"  title="Процес на шифрирање,дешифрирање"><img src="imgs/matrici_kd_thumb.png" width="285" height="220" class=""/></a>
<p>Или за поедноставно, пораката „Marko“ ќе биде претставена како MA RK OX На крајот на пораката која има непарен број на букви се додава буквата X за да може да се создаде пар и да се шифрира пораката.</p>
<p>Откако ќе се изврши поделбата, се бараат паровите на букви во двете обични матрици: првата буква во горната лево, втората во долната десно. Откако ќе ги пронајдеме во обичните матрици, слично како во координатен систем ги пронаоѓаме буквите во шифрираните матрици на оние места каде што се пресекуваат вертикалите и хоризонталите, прво во горна десно, па во долна лево, како што е покажано на сликата 5.  Во примеров се бараат паровите MA, RK, OX, па за да шифрираме постапуваме според шемата:</p>
<p>Додека пак дешифрирањето оди во обратна насока: се дели шифрата во парови, се додава X на крајот доколку има непарен број на букви, се бараат буквите во шифрираните матрици и се бараат пресеците во обичните матрици. Процесот на дешифрирање може исто така да се види на слика 5.</p>