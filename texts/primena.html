<p>До развој на криптографијата дошло спонтано, веднаш по измислувањето на писмото. Примената на криптографијата датира уште од 1900 г.пр.н.е. кога старите Египќани искористиле нестандардни хиероглифи на една плоча. Криптографските пораки имале различни намени - од размена на дипломатски пораки до размена на воени планови за време на војна. Не е воопшто чудно што новите форми на криптографија дојдоа веднаш по масовното развивање на компјутерите, поточно компјутерската комуникација. Во податочните телекомуникации неопходна е криптографијата, особено кога станува збор за недоверлив медиум, како што е интернетот.</p>
<a href="imgs/globe.jpg"  rel="lightbox"><img src="imgs/globe_thumb.jpg" style="float:right"/></a>
<p>Во било која комуникација меѓу апликациите има специфични побарувачки како што се:</p>
<ul type="disc">
  <li>Автентикација – процес на докажување на идентитетот</li>
  <li>Приватност – уверување дека никој неавтентициран не ги чита податоците</li>
  <li>Интегритет – проверување дали примателот ја добил вистинската порака, без да биде изменета во текот на трансферот на податоците</li>
  <li>Потврдување – механизам за проверка дали навистина испраќачот ја испратил пораката</li>
</ul>
<p>Значи, криптографијата не само што ја штити информацијата од кражби и изменување, туку може да биде искористена и за автентикација.
</p>
