<blockquote id="quote">„Во Светот постојат два типа на криптографија: криптографија која ќе го спречи вашиот брат да ги чита вашите датотеки и криптографија која ќе ги спречи и најсилните влади да Ви ги прочита датотеките.“ – Bruce Schneier, Applied Cryptography: Protocols, Algorithms, and Source Code in C.</blockquote>
<p>Според цитатот, криптографијата може да биде силна или слаба. Криптографската јачина се мери во време и ресурси потребни да се добие пораката т.е. чистиот текст. Значи, резултат на силната криптографија е шифра која е многу тешко да се дешифрира без употреба на соодветната алатка за дешифрирање, а во денешницата тоа е компјутерската сила. Силната криптографија е онаа која не би требало да се пробие ни со целата компјутерска сила што постои во денешницата, со билион проверки во секунда, ни до крајот на универзумот.</p>
<p>Додека пак, слабата криптографија може да се пробие со користење на многу помала компјутерска сила или пак со замена и/или транспонирање на буквите од шифрираната порака.</p>
<a href="imgs/globe2.jpg"  rel="lightbox"><img src="imgs/globe2_thumb.jpg" /></a>
<p>Силната криптографија се применува со помош на алгоритми кои користат јавни клучеви. За овие алгоритми се потребни два клуча – јавен и приватен клуч. Принципот на работа на овие алгоритми е сложен. Најслична е аналогијата со поштенското сандуче: испраќачот сака да испрати порака до примателот. За да ја испрати пораката тој ја бара адресата на живеење на примателот - јавниот клуч. Примателот ја споделува адресата на живеење со испраќачот. Испраќачот ја става пораката во сандучето на примателот. Примателот е единствениот кој може да ја прочита пораката бидејќи само тој го има клучот од сандучето - приватниот клуч.</p>
<p>Слабата криптографија се применува со помош на симетрични (конвенционални) алгоритми. Симетричните алгоритми најчесто користат исти клучеви за шифрирање и дешифрирање, или пак доколку користат различни клучеви, ако се има едниот лесно може да се пресмета и другиот клуч.</p>