<p>Криптографијата потекнува од зборовите криптос – скриено и графос – пишување, па самата сложенка ни вели дека станува збор за скриено пишување, т.е. вештина на сокривање на пораките. Тоа го правиме со цел да ги заштитиме информациите од натрапници.</p>
<p>Оваа наука се занимава со креирање на начини на шифрирање на пораките чија содржина не можеме да дозволиме да ја прочита никој освен оној за кого е наменета пораката. За примателот да ја прочита пораката тој мора да ја декодира, за таа цел тој треба да знае:</p>
<a href="imgs/quantum.jpg"  rel="lightbox"><img src="imgs/quantum_thumb.jpg" style="float:right"/></a>
<ul type="disc">
  <li>кој метод е искористен за шифрирање</li>
  <li>кои се параметрите искористени за шифрирање (клучот)</li>
</ul>
<p>nCode е веб апликација која ја создадов за да се шири знаењето за криптографијата. Оваа апликација овозможува да се осознаат основните податоци за криптографијата. Може да се научи за наједноставните поими на криптографијата: како функционира, како е поделена како и некои начини за шифрирање/дешифрирање на порака.</p>
<p>Во nCode се застапени два начини на шифрирање, цезарова шифра и метод на четири матрици, кои спаѓаат во симетрични алгоритми. Овие алгоритми не овозможуваат доволната заштита на информациите поради големата компјутерска моќ на денешницата, но затоа постојат нови, пософистицирани алгоритми кои го применуваат методот на јавен клуч. За да се пробие овој код потребно е многу поголема компјутерска и интелектуална моќ.</p>